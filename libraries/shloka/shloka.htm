<!--{
  "title": "shloka",
  "script": "indic"
}-->
<title>॥ ॐ ॥</title>
<h2>(गणेश)</h2>
शुक्लाम्बरधरं विष्णुं शशिवर्णं चतुर्भुजम् ।
प्रसन्नवदनं ध्यायेत् सर्वविघ्नोपशान्तये ॥
अगजानन पद्मार्कं गजाननं अहर्निशम् ।
अनेकदंतं भक्तानां एकदन्तं उपास्महे

गजाननं भूतगणादि सेवितं
कपित्थ जम्बूफलसार भक्षितम्
उमासुतं शोक विनाशकारणं
नमामि विघ्नेश्वर पादपङ्कजम् ॥

मूषिकवाहन मोदकहस्त
चामरकर्ण विलम्बितसूत्र ।
वामनरूप महेस्वरपुत्र
विघ्नविनायक पाद नमस्ते ॥

ॐ गणानां त्वा गणपतिं हवामहे
कविं कवीनामुपमश्रवस्तमम् ।
ज्येष्ठराजं ब्रह्मणाम् ब्रह्मणस्पत
आ नः शृण्वन्नूतिभिःसीदसादनम् ॥
ॐ महागणाधिपतये नमः ॥

वक्र तुंड महाकाय, सूर्य कोटि समप्रभ: ।
निर्विघ्नं कुरु मे देव शुभ कार्येषु सर्वदा ॥

<h2>(गुरु)</h2>
गुरु ब्रम्हा गुरु विष्णू गुरुः देवो महेश्वरा ।
गुरु शाक्षात परब्रम्हा तस्मै श्री गुरुवे नमः ॥
गुरवे सर्वलोकानां भिषजे भवरोगिणाम् ।
निधये सर्वविद्यानां श्री दक्षिणामूर्तये नमः ॥

<h2>(सरस्वती)</h2>
सरस्वति नमस्तुभ्यं वरदे कामरूपिणि ।
विद्यारम्भं करिष्यामि सिद्धिर्भवतु मे सदा ॥

पद्मपत्र विशालाक्षि पद्म केसर वर्णिनी ।
नित्यं पद्मालया देवी सा मां पातु सरस्वती ॥

या कुन्देन्दुतुषारहारधवला या शुभ्रवस्त्रावृता
या वीणावरदण्डमण्डितकरा या श्वेतपद्मासना ।
या ब्रह्माच्युतशंकरप्रभृतिभिर्देवैः सदा पूजिता
सा मां पातु सरस्वति भगवती निःशेषजाड्यापहा ॥ १ ॥

<h2>(देवी)</h2>
या देवी सर्वभूतेशु, शक्तिरूपेण संस्थिता ।
नमस्तसयै, नमस्तसयै, नमस्तसयै नमो नम: ॥

सर्वमङ्गलमाङ्गल्ये शिवे सर्वार्थसाधिके ।
शरण्ये त्र्यम्बके गौरि नारायणि नमोऽस्तु ते ॥

<h2>(कार्त्तिकेय)</h2>
षडाननं कुम्कुमरक्तवर्णं
महामतिं दिव्यमयूरवाहनम्
रुद्रस्यसूनुं सुरसैन्यनाथं
ॐ गुहं सदाहं शरणं प्रपद्ये

<h2>(शिवा)</h2>
नमः शिवाभ्यां नवयौवनाभ्यां
परस्पराश्लिष्टवपुर्धराभ्याम् ।
नगेन्द्रकन्यावृषकेतनाभ्यां
नमो नमः शङ्करपार्वतीभ्याम् ॥

वन्दे शम्भुं उमा-पतिं सुर-गुरुं वन्दे जगत्कारणम्
वन्दे पन्नग-भूषणं मृगधरं वन्दे पशूनां पतिम् ।
वन्दे सूर्य-शशांक-वह्नि-नयनं वन्दे मुकुन्द-प्रियम्
वन्दे भक्त-जनाश्रयं च वरदं वन्दे शिवं शंकरम् ॥

ॐ त्र्यम्बकं यजामहे सुगन्धिं पुष्टिवर्धनम् ।
उर्वारुकमिव बन्धनान् मृत्योर्मुक्षीय मामृतात् ॥

नम॑स्ते अस्तु भगवन्विश्वेश्व॒राय॑ महादे॒वाय॑ त्र्यम्ब॒काय॑
त्रिपुरान्त॒काय॑ त्रिकालाग्निका॒लाय॑ कालाग्निरु॒द्राय॑
नीलक॒ण्ठाय॑ मृत्युंज॒याय॑ सर्वेश्व॒राय॑
सदाशि॒वाय॑ श्रीमन्महादे॒वाय॒ नमः॑

<h2>(ऐय्यप्पा)</h2>
ॐ । अऱिन्तुम् अऱियामलुम् तॆरिन्तुम् तॆरियामलुम्
नाङ्कळ् सैद सकल कुट्ट्रंङ्गळैयुम्
पॊरुत्तु, कात्तु, रट्चित्तु अरुळ् पुरिय वेन्डुम्
सत्तियमाय् पॊन्नु पदिनेट्टाम् पडिमेल् वाऴुम्
कासि रामेस्वरम् अडक्कि आळुम्
ॐ हरिरहसुतन् आनन्द चित्तन्
ऐय्यन् ऐय्यप्प स्वामिये चरणम् ऐय्यप्पा ॥

<h2>(राम)</h2>
आपदाम्-अपहर्तारम् दातारं सर्व संपदां
लोकाभिरामं श्रीरामम् भूयो भूयो नमाम्यहम् ॥
आर्तानामार्तिहन्तारम् भीतानां भीतिनाशनं
द्विषतां कालदण्डं तं रामचन्द्रं नमाम्यहम् ॥

श्री राम राम रामेति रमे रामे मनोरमे ।
सहस्रनाम तत्तुल्यं रामनाम वरानने ॥

<h2>(कृष्ण)</h2>
कृष्णाय वासुदेवाय देवकी नन्दनाय च ।
नन्दगोप कुमाराय गोविन्दाय नमो नमः ॥

अच्युतानन्त गोविन्द नामोच्चारण भेषजात् |
नश्यन्ति सकल रोगः सत्यं सत्यं वदाम्यहम् ||

वसुदेवसुतं देवं कंसचाणूरमर्दनम् ।
देवकी परमानन्दं कृष्णं वन्दे जगद्गुरुम् ॥

<h2>(हयग्रीव)</h2>
ज्ञानानन्दमयं देवं निर्मल स्फटिकाकृतिम्
आधारं सर्व विद्द्यानां हयग्रीवं उपास्महे

<h2>(हनुमान्)</h2>
बुद्धिर् बलम् यशो धैर्यम्
निर्भयत्वम् अरोगताम्
अजाड्यम् वाक् पटुत्वम् च​
हनुमत् स्मरणात् भवेत् ॥

<h2>(नारायण)</h2>
कायेन वाचा मनसेन्द्रियैर्वा
बुद्ध्यात्मना वा प्रकृतेः स्वभावात् ।
करोमि यद्यत्सकलं परस्मै
नारायणायेति समर्पयामि ॥

<h2>(आरति)</h2>
ॐ राजाधि राजाय प्रसह्य साहिने नमो वयं वैश्रवणाय कूर्महे
समे कामान् काम कामाय मह्यं कामेश्र्वरो वैश्रवणो दधातु
कुबेराय वैश्रवणाय महाराजाय नमः

<h2>(नीराजनम्)</h2>
ॐ सोमो वा एतस्य॑ राज्यमादत्ते ।
यो राजा॒ सन् रा॒ज्यो वा॒ सोमे॑न॒ यज॑ते ।
दे॒॑व॒ सु॒वा मे॒तांनि॑ ह॒वीꣳषि॑ भवन्ति ।
ए॒ताव॑न्तो॒ वै दे॒वानाꣳस॒वाः ।
त ए॒वास्मै॑ स॒वान् प्रय॑च्छन्ति ।
त ए॑नं पु॑नस्सुवन्ते रा॒ज्याय ।
दे॒व॒सू राजा॑ भवति ॥